---
layout: post
title: 'Dilema: slidės ar ledkirčiai?'
author: Laura
---

Šį savaitgalį įtraukėm į savo laisvalaikį truputį socializacijos :) Penktadenio vakare - picos didelėj lietuvių kompanijoj, šeštadienį - slidinėjam su Auste Ultentalyje ([Schwemmalm](http://www.ortlerskiarena.com/de/schwemmalm/)), sekmadienį - laipiojam ledais su Philipu Riva di Tures.

Šeštadienį buvo nereali diena. Švietė saulė, buvo šilta, šviesu ir šiaip gera nuotaika, nes man pirma atostogų diena ir ją leidžiame tinkamai. Martynas išbandė tikrus slidinėjimo batus (ačiū Vytautui) ir matom didelę pažangą jo slidinėjimo karjeroj. Ausį dar skauda :), bet zuikių visai nedaug pagavo.

{% include img p="0-small.jpg" u="0.jpg" t="Martynas - pizza, Austė - french fries." %}
<!--break-->

Sekmadienis buvo dar geresnis negu galvojom. Sutarėm su tokiu Philipu važiuoti lipti ledais, o jis beveik IFMGA gidas (trūksta tik vienos egzamino dalies), tai lipom sunkiai, bet labai smagiai. Išbandėm tai, ko patys dar turbūt nebūtume drįsę lead'inti. Ir šypsenos lipant siekė ausis.
{% include img p="1-small.jpg" u="1.jpg" t="Apšilinėjam ir laukiam eilės prie Frnziskusfall." %}
Pirmas krioklys, kurį lipom - [Franziskus dx](http://www.planetmountain.com/english/ice/vie/itineraries/scheda.php?id_itinerario=604&lang=eng&id_tipologia=39), II/5+, 150m, Riva di Tures slėnyje. Trys ilgi pitch'ai. Statu, kartais sunkoka, bet žiauriai smagu. Kai atvažiavom, radom tris poras, pasiruošusias lipti, todėl teko palaukti, ir pradėjom turbūt apie 12 val. Pirmas pitchas sunkiausias (5+) ir gan ilgas. Patiko tuo, kad ledas turi daug reljefo, todėl dažnai reikia paieškoti gerų skylių ir nereikia stipriai kirsti. Antras pitchas (4+) gerokai nustebino, nes buvo tikras krioklys. Kadangi orai šyla, ledai, deja, pradeda tirpti. Dabar sąlygos idealios, bet jei dar tokia savaitė, greičiausiai trauksim laipiojimo batelius, friendus ir t.t. Trečia virvė nesunki (3+) ir mes jau viršuj.
{% include img p="2-small.jpg" u="2.jpg" t="Philipas leadina Franziskusfall pirmą pitch'ą." %}
Tada mūsų laukė nardymas sniege. Viršutinę virvę nusprendėm apeiti aplink, bet sniego buvo pakankamai ir sakyčiau visai statu. Tada pora diulferių ir žemė. Apie ketvirtą valandą jau buvom prie mašinos, bet dar kažko trūko. Philipas pasiūlė prabėgti dar vieną krioklį - lengvą, neilgą. Tam, kad savaitgalis būtų išnaudotas 100%.

Skubėjom. Apie 10min pavažiavom ir apie 10min paėjom. Pradėjom jau turbūt apie 16:30. O čia ledas išvis keistas. Visas vibruoja ir garsas kertant toks, kokio dar nebuvom girdėję. Bet sminga nerealiai gerai. Truputį po 18:00 jau markiravom virves, jungėm ciklopus ir ėjom žemyn.

Šitam savaitgaliui rašau 10. Esam žiauriai dėkingi Philipui už super gerą dieną ir technikos patarimus. Ir tikimės, kad dar liks ledo Pauliui, kurio jau laukiam svečiuose.
