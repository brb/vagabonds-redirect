---
layout: post
title: Zillertal - Ewige Jagdgründe
author: Laura
---

Praeitą savaitgalį kombinavom keletą veiklų. Penktadienį-šeštadienį Innsbrucke vyko boulderingo Pasaulio Taurės [etapas](http://www.youtube.com/watch?feature=player_embedded&v=wJasGzybnsQ). Kadangi mums Innnsbruckas ne per toliausiai, tai planas buvo toks - šeštadienį vakare važiuojam pažiūrėti finalų, kažkaip kažkur pernakvojam ir sekmadienį palaipiojam kur nors Austrijoj.

Finalai buvo nė kiek nepadauginant įspūdingi. Nė kiek nenustebino austrų pergalė ir vyrų, ir moterų grupėse. Labai patiko turbūt šiais metais staigiai iškilusi britė Shauna Coxsey. Tikrai gražiai lipa. Ji pirmavo iki pat paskutinės trasos, kur dėl keleto klaidų lengvai užleido pirmą vietą Annai Stoehr. Patiko ir Rustam Gelmanov, visiškai nesunkiai flash'inęs trasą, kurios daugiau nė vienas finalistas nepralipo.

Po finalų vyko didelis "tūsas" (lietuviškai turbūt būtų gražiau "vakarėlis", bet ne visai tiksliai apibūdintų). Mes su Martynu neužsibuvom, bet Vilimanto sulaukėm tik ryte. O tada tiesiai į Zillertal'į. Ten dar porą valandų pamiegojom ir ėjom lipt.

{% include img p="2-small.jpg" u="2.jpg" t="Laura ant Especially for you (7c)" %}
<!--break-->

Zillertalis, mano manymu, yra ideali vieta ilgesniems savaitgaliams. Tobula: aplinkui kalnai, nori boulderig'o - yra, lead'o - yra, multi-pitch'ų - prašom. Ir labai gražu. Palaipiojom labai fainai. Nors nelabai pratę prie granito, bet buvom žiauriai patenkinti. Ir labai norim vėl.

Laipiojom sektoriui [Ewige Jagdgründe](http://www.planetmountain.com/rock/falesie/settore.html?idfalesia=102&idsettore=3). Vilimantas, nors ir prasitūsinęs visą naktį, laisvai pralipo Especially for you (7c). Nereali trasa: crux'as crimpai - man patinka. Deja, truputį pritrūko. Pralipom Griff Quiz (6c), Rippentrip (7a), bandėm Especially for you (7c), Monsieur Fauxpas (7c+). Važiuojant atgal dar apžiūrėjom boulderius. Labai norisi kažkada prisiruošti ir paboulderinti, bet kažkaip lead'as šitam ginče vis vien laimi.

Foto...

{% include img p="0-small.jpg" u="0.jpg" t="Slėnis visu gražumu" %}
{% include img p="1-small.jpg" u="1.jpg" t="Vilimantas ant Griff Quiz (6c)" %}
{% include img p="3-small.jpg" u="3.jpg" t="Laura ant Especially for you (7c)" %}
{% include img p="4-small.jpg" u="4.jpg" t="Vilimantas ant Especially for you (7c)" %}
{% include img p="5-small.jpg" u="5.jpg" t="Vilimantas maivosi ir laukia kol merginos atlaisvins jo boltą" %}
{% include img p="6-small.jpg" u="6.jpg" t="Vilimantas ant Monsieur Fauxpas (7c+)" %}
{% include img p="7-small.jpg" u="7.jpg" t="Laura toprope'ina ant Monsieur Fauxpas (7c+)" %}
{% include img p="8-small.jpg" u="8.jpg" t="Pasirodė ir Martynas" %}
