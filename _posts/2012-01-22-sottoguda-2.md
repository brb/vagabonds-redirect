---
layout: post
title: 'Sottoguda #2'
author: Laura
---

Šįkart savaitgalis atėjo greičiau. Kadangi praitą kartą beveik reikėdavo laukti prie krioklių (arba gaudyti ledus iš viršaus), nes buvo labai daug žmonių, nusprendėm važiuoti penktadienį ir šeštadienį. O sekmadienį atiduoti skolą darbo savaitei.

{% include img p="9-small.jpg" u="9.jpg" t="Taip atrodo mano kambarys po ledinių savaitgalių." %}
<!--break-->

{% include img p="0-small.jpg" u="0.jpg" t="Cascata delle Attraversate antra dalis." %}

{% include img p="1-small.jpg" u="1.jpg" t="Laura kuičiasi." %}

Pirma diena buvo grynai treniruotė. Laura: 9 50m top-rope'ai ir pirmasis leadininmas. Martynas: labai panašiai. Oras šįkart priminė Škotišką žiemą. Taip, aš Škotijoj nebuvau, bet mačiau daug gražių, šaltų ir šlapių filmukų. Buvo apie 0*C, gal truputį pliusas ir šlapiai snigo. Pasibaigiant dienai dar spėjom pažaisti su Abalakovais - 3 min ir kilputė įverta:) Vakare skaudėjo visus raumenis, bet vakarienė (šįkart beveik paruošta, tai net nereikėjo nieko pjaustyti su pirštinėm ar be jų) viską pataisė.{% include img p="2-small.jpg" u="2.jpg" t="\"Škotiška\" žiema." %}
{% include img p="3-small.jpg" u="3.jpg" t="Laura suka savo pirmuosius ledsriegius." %}

Nakvojom šįkart palapinėj. Net susilaukėm dėmesio. Pabendravom su dviem berniukais, vieną iš jų jau žinojom iš Salewa Cube'o. Klausė, kam treniruojamės nakvodami lauke :) Buvo šilta, bet labai šlapia. Palapinę apsnigo dideliu sluoksniu, naktį net ėjau nupurtyti. Viskas kondensavosi ir truputį mirkom. Bet buvo šilta.{% include img p="4-small.jpg" u="4.jpg" t="Cascata delle Atraversate pirma virvė." %}
{% include img p="5-small.jpg" u="5.jpg" t="Šlapia, bet šilta nakvynė." %}

Kėlėmės šįkart anksčiau. Iš pradžių galvojom, kad po tokios šlapios nakties nebeliks ledų ir liūdni važiuosim namo, bet buvo geriau negu tikėjomės. Gan produktyviai palaipiojom. Pirmas krioklys - [Cascata delle Attraversate](http://www.planetmountain.com/english/Ice/vie/itineraries/scheda.php?lang=eng&id_tipologia=39&comefrom=search&id_itinerario=651&pagina=1&gruppo=&cima=&nome=), II/4, 100m. Šįkart jau visas. Pirma virvė jau lipta milijoną kartų, nes ten laipiojom ir vakar ir praitą savaitę (50m, 70*). Antra įdomesnė (30m, 10m 90*).  Trečia šiek tiek šlapoka, bet lipti tikrai galima (25m, 75*). Man net smagiau, nes ledkirčiai lengviau sminga :) Tik ledsriegius jau nelabai apsimoka į tokį ledą sukti.{% include img p="6-small.jpg" u="6.jpg" t="Cascata delle Attraversate viršuj." %}
{% include img p="7-small.jpg" u="7.jpg" t="Martynas mėgaujasi arbata iš naujojo žydrojo termoso." %}

Nusleidom gan greitai, pagėrėm arbatos ir ėjom ieškot, ką toliau lipti. Išsirinkom praito savaitgalio maršrutą, kurį šįkart buvo leista lead'inti man. [Cascata del Sole](http://www.planetmountain.com/english/Ice/vie/itineraries/scheda.php?lang=eng&id_tipologia=39&comefrom=search&id_itinerario=594&pagina=1&gruppo=&cima=&nome=), II/3+, 80m. Žiauriai patiko. Tik prižadėjau sau, kad ledsriegius būtinai galąsim prieš kitą kelionę. Šitą supranti turbūt tik tada, kai pačiai prisireikia sukti ir velnias nesisuka :) Trys virvės. Pirmos dvi lengvos ir trumpos, tik eina zigzagu. Trečia labai faina, statesnė ir įdomesnė. Praitą savaitgalį lipom dar ir aukščiau, bet ten jau nebe maršrutas, ne taip įdomu ir nepatogu leistis. Tai va, pirmasis mano pačios praleadintas krioklys. Patiko :){% include img p="8-small.jpg" u="8.jpg" t="Laura leidžiasi nuo Cascata del Sole." %}

Grįžę dar turėjom gerą vakarą lietuviškoj kompanijoj. Svečiai iš Lietuvos Rūta su Karoliu, Kostas ir mes. Pažiūrėjom naują filmą apie Ondrą ir miegot.
