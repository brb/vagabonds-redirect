---
layout: post
title: Paskutinis savaitgalis Lietuvoj, kelionė ir pirmos dienos Bolzano
author: Laura
tags: 
---

{% include img p="0-small.jpg" u="0.jpg" t="" %}

Šįkart palikom Lietuvą jau ilgesniam laikui ir pradedam ilgesnį nuotykį. Įstojom abu su Martynu į Master of Computer Science Bolzano universitete. Taigi džiaugsimės kalnais dar bent du metus.
Iš Lietuvos išvažiavom rugsėjo 12 dieną po nerealaus savaitgalio, kurio metu teko ir pabalėjinti už mamą, Saulę ir kitus draugus Vilniaus maratone, ir pajodinėti arkliais su Martyno sese Renata ir Daumantu. Šitas užsiėmimas labai teigiamai nustebino. Jau neatsimenu, kada tiek juokiausi. Marčius gavo tingų arklį ir, nors ir kaip jis jo prašė, kad vytųsi kitus, tas zovada nelabai norėjo šuoliuoti. Bet užtat paskui gavo pasėdėti ant Aro, kuris dalyvavo Tado Blindos filmavime. Nuotraukos iš jodinėjimo [čia](https://picasaweb.google.com/102681513671307630033/Jodinejam0911).

<!--break-->

Išvažiavom apie 6val. ryto. Planavom nakvoti kažkur už Wroclavo, kad liktų tik lengvoji Lenkijos dalis antradieniui. Taip ir padarėm. Miegojom kažkokiam kempinge netoli Legnicos. O kitai dienai jau liko tik greitkeliai, todėl į Bolzano atvažiavom apie 18val.
Kelionė labai neprailgo, tik užpakalius nuskaudo. Martynas buvo padaręs kelioninį kompaktų rinkinuką. Galim juo pasidalinti.

1. Girls - Father, Son, Holy Ghost
2. Angus and Julia Stones - Self Titled
3. The War on Drugs - Slave Ambient
4. Paul Kalkbrenner - Berlin Calling
5. the Fields - Looping State of Mind
6. Tim Hecker - Ultraviolet

Pirmosios dienos Bolzano buvo karštos. Tris dienas iš eilės 30 laipsnių. Smagu. Ilgas rankoves jau pamiršau. Išbandėm jau ir [Salewa Cube](http://www.salewa-cube.com/en/) laipiojimo salę. Tris dienas iš eilės ir niekaip atsidžiaugti neišeina. Ir mensos (t.y. universiteto valgyklos) tvarką jau perpratom. Jau nebeatrodom kaip naujokai :)
Šiaip daugiausia laiko pirmomis dienomis užėmė visokie popieriai: dokumentai bendrabutyje, dokumentai, universitete, registracijos, codice fiscale, draudimai, stipendijos ir pan. Bet jau daug ką padarėm. O savaitgalį netgi išvažiavom palaipioti į Ceredo netoli Veronos, bet apie tai kitame įraše.
