---
layout: post
title: Salewa Rockshow Sardenia
author: Laura
---

Šį savaitgalį deja teko laipoti atskirai. Bet patenkinti likom abudu, taigi gal ne taip jau ir blogai. Martynas su Philippu sekmadienį važiavo į [Stohlwond](http://www.x63.it/?Innerratschings-Stohlwond). Jau ne pirmą kartą džiaugėsi granitu. Lipo daug ir sunkiai, bet man pasakojo ne per daugiausiai.

<!--break-->

O man pasisekė sudalyvauti Salewa Rockshow antram etape. Važiavom/plaukėm savaitgaliui į Sardiniją. Taigi praleidau tobulą savaitgalį. Ir atsirado dar viena vieta, kur nuvažiuoti būtina. Bet dabar jau eilė, kur norisi pabuvoti, užpildyta ilgam. Todėl įrašom Sardiniją į sarašą kitam pavasariui.

Šitam renginyje dalyvavo visų Italijos Salewa Rockcalling'ų laimėtojai (t.y. 3 merginos ir 3 vaikinai), du Salewa alpineXtrem Team nariai Simon Gietl ir Roger Schali ir daug fotografų, organzatorių, žurnalistų... Pirma diena buvo kaip ir atranka finaliniam etapui, kuris vyks liepos vidury Friedrichshafene. Visą dieną labai smagiai laipiojom. Neigiamos ilgos trasos. Atmosfera visai nebuvo per daug varžybinė. Visi tiesiog lipo, ką norėjo. O vakare Salewa Team nariai išrinko dienos laipiotojus.

Trasa, pagal kurią pagrinde buvo vertinamos merginos, buvo stipriai neigiama. Dideli kybiai, ilgi judesiai, pinchai. Labai ne mano stilius, bet galiu pasakyti, kad visai patiko. Sudėtingumas - 7c. Nepralipo nė viena iš merginų, bet stipriausiai atrodė Martina, kuriai beje trūko labai nedaug.

Vaikinai lipo dvi sudėtingesnes trasas. Abi ~7c. Ir Luca, ir Giunteris (irgi iš Bolzano) pralipo abi. Dienos laipiotojais buvo išrinkti Martina ir Giunteris. Luca taip pat gavo teisę dalyvauti finaliniame etape. 

Vakare turėjom smagų barbeque, geriau susipažinom ir nusprendėm nepersistengti su šventimu, nes visi norėjo sekmadienį spėti palaipioti prieš keltą namo. Vėl neigiamos trasos, jūra, saulė, ledai ir ilga kelionė namo.

Kitą pavasarį keliaujam į Sardiniją. Kas norit, prašom prisijungti.

Šiek tiek nuotraukų yra [Facebook'e](http://www.facebook.com/media/set/?set=a.438085156210885.106703.109172672435470&type=1). Gali būti, kad reikia palike'inti SALEWA ROCKSHOW, tada nesunkiai rasite albumą Sardinien.
