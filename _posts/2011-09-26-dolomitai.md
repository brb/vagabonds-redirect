---
layout: post
title: Dolomitai!
author: Laura & Martynas
---

Šį savaitgalį su Laura išbandėm buvusio vietinio (gaila, kad jau nebe
vietinio) kalnų gyko [Lino](http://kalnai.blogspot.com/) pasiūlytą vietą - Dolomitus;-) Išbandėm ir
jo paliktą guidebook'ą (ačiū Linui!). Savaitę jį prasinešiojus
kuprinėj ir pravarčius autobuse pakeliui į Salewa Cube, Laura išrinko
Rosengartenspitze (2981 m) pirmai dienai ir, jei bus laiko, Punta Emma
(2617 m) antrai dienai. Martynas neprieštaravo.

Penktadienį, po pietų mensoj, bėgom greit krautis daiktų ir išlėkėm į
Pera miestelį, esantį prie vakarinės Dolomitų dalies (44 km nuo
Bolzano!), kurioje ir yra mus dominusi Rosengarten viršūnių grupė.
Pasistatom mašiną, prigriebiam kalnų autobusiuką iki Gardeccia namuko
(5 EU žmogui, bet kitaip neišeina, nes viršuj nėra aikštelės mašinai) ir
vakare jau statom palapinę už didžiulio boulderio netoli Vajolet kalnų trobelės.

{% include img p="0-small.jpg" u="0.jpg" t="Rosengartenspitze" %}

<!--break-->

Susitvarkę daiktus, lekiam apžiūrėti šeštadienio maršruto ant
Rosengartenspitze. Maršrutas vadinasi Steger, 600 metrų, iš viso 18
laisvo lipimo virvių, ir VI- pagal UIAA. Apsidairę, nesunkiai randame
visą maršruto liniją. Nusprendžiam, kad reiks anksti keltis, visgi 18
virvių į viršų ir nežinia kiek žemyn per vieną dieną.

{% include img p="2-small.jpg" u="2.jpg" t="Prie maršruto pradžios" %}

Šeštadienį 04:15 skamba žadintuvas. Papusryčiaujame, susimetame į
kuprines įrangą ir patraukiame link maršruto pradžios. 06:07 pradedame
lipti. Pirmas virves lipam su ciklopais. Toliau pradeda šviesti saulė
ir be didelių vargų keliaujam į viršų iki penktos virvės;-)

{% include img p="3-small.jpg" u="3.jpg" t="Antra virvė" %}

Išlipus 5-tą virvę, Laura ieško, kur daryti stotį. Suranda
surūdijusius pitonus, bet jie per daug pasitikėjimo nekelia, todėl
lipa aukščiau ir randa kažkieno paliktą kilpą, kurią galvoja panaudoti
stočiai, bet prieš tai nusprendžia patikrinti - trūkteli ir .. Laura
jau ore - pirmas, pasak jos, prakritimas trad'e:-) Šiek tiek
apsibrozdina, bet viskas ok. Kilpa pasirodo buvo supuvus, todėl
patraukus nesunkiai plyšo.

{% include img p="4-small.jpg" u="4.jpg" t="Lauros kilpa" %}
Kitos virvės nesukėlė per daug problemų, tik buvo sunku su sauga. Yra
kažkiek paliktų senų pitonų, tai ir segi į juos, nes surasti tinkamų
plyšių friendams ar nutsams nebuvo lengva, todėl kai kur buvo
solinimas su virve. Iš viso, kitą kartą neimsim zakladkių ir mažų
friendų.

{% include img p="5-small.jpg" u="5.jpg" t="Laura lipa" %}

Pralipus pusę maršruto, mus pasiveja vietinių laipiotojų pora, kuri
mus aplenkia, kai mes pametam maršruto liniją, bet dėka jų greit
grįžtam atgal. Artėjant link viršūnės, mane jau pradeda persekioti
nuovargis, bet ~18:00 mes jau viršuje.

{% include img p="6-small.jpg" u="6.jpg" t="Viršūnėje" %}

Greit pavalgom, pasidžiaugiam ir einam ieškoti, kaip nusileisti. O
tada visi nuotykiai ir prasidėjo;-)

Pagal maršruto aprašymą turėjome eiti į šiaurę palei keterą ir ten
surasti pirmą žiedą nusileidimui. Kažkiek paklaidžioję, lyg ir radom
jį. Pradedam leistis per visą virvę (60 m) žemyn. Pakeliui turėtume
sutikti dar vieną leidimosi žiedą, bet jo nėra. Pasvarstę, kad galbūt
mes jo nepastebėjome, nusprendėme toliau leistis žemyn tuo pačiu
keliu, kaip ir pradėjome. Stoties nėra kur daryti, žodžiu stovim ant
savo kojų ir bandom ištraukinėt virves - fuck, užstrigo;-) Traukiam iš
jėgos, bet baisu nusiversti žemyn su virve, taigi po kažkiek bandymų
lipam atgal į viršų, beveik visiškai sutemo, bandom skambinti Eglei
(dėkui Eglei už pagalbą!), kad surastų tikslų nusileidimo aprašymą,
nes leistis tuo pačiu diulferiu žemyn į nežinią kur, nesinori. Gaunam
tuos pačius nurodymus, kaip ir turėjom. Tamsu, nežinia, ką daryt.
Skambinam į [AVS](http://www.alpenverein.it/), nekelia. Išsikrapštom virvę ir bandom skambinti
[Sudtirol Mountain Rescue](http://www.bergrettung.it/) dėl nusileidimo info. Jie siūlo atvaryti, o kai mes 
nesutinkam, pataria naktį nesileisti ir pasilikti nakvoti viršuje. Jei ką, 
liepia skambinti. Atvarys mūsų nukrapštyti nuo viršaus. 

{% include img p="8-small.jpg" u="8.jpg" t="Prieš einant \"miegoti\"" %}

Susitaikę su mintim, jog teks nakvoti ~3 km aukštyje be
bivakinimo daiktų, su šturminėm striukėm ir paprastom laipiojimo
kelnėms, bandom įsikurti, kad būtų jaukiau: Laura rado gerą lygią
vietą, ant akmenų pasitiesiam virve, sukišam kojas į kuprinę ir bandom
"miegot";-) Iš pradžių viskas buvo gan linksma, bet visa romantika
dingo po vidurnakčio, kada šaltis vis labiau ir labiau smelkėsi ir
sunkiai pavyko sukontroliuoti kūnus, kad nesušaltų.

{% include img p="9-small.jpg" u="9.jpg" t="Vėsoka nakvynė" %}

Po ilgų dvejonių nusprendžiam skambinti. Dar trys žiauriai ilgos
valandos ir sulaukiam gelbėtojų. Taip gėda dar nebuvo niekad, bet
turbūt geriau jau gėda negu nušalusios kojos. Gavom striukes ir 
kažkokius šiltus daiktus, kuriuos reikia įsidėti prie kūno. 

Tada prasidėjo leidimasis. Tokio greičio dirbant su virvėm irgi dar 
neteko matyti. Pakeliui šiek tiek susipažinom. O pabaigoj vyriausias 
iš jų, dirbantis gelbėtoju 35 metus, jau klausė, ką lipsim rytoj (tiksliau 
šiandien) ir davė rekomedacijų.

Prie palapinės buvom 6val. ryto. 26 valandos darbo. Dar buvo tamsoka,
todėl smigom. Apie 9val. atsikėlėm, prie pusryčių dar kartą viską 
apsvarstėm, prisiminėm. Ir suklydom, ir nepasisekė. Nors ir saulei 
šviečiant sėdint apačioj, ir atrodo viskas paprasčiau, vis dėl to, 
abudu sutikom, kad skambinti reikėjo.

Išvada - nesmagu klysti, bet neklysta tik tie, kas ne laipioja, o žiūri 
filmus apie laipiojmą. Todėl laukiam kitų laisvų savaitgalių ir toliau vartom
Dolomitų maršrutų knygą.

Beje, apie šitą liūdnoką, bet gerai pasibaigusį nuotykį galite paskaityti
ir kitur. [Per kvailumą išgarsėjom](http://www.stol.it/Artikel/Chronik-im-Ueberblick/Lokal/Rosengarten-Nachteinsatz-der-Bergrettung) :)

Daugiau nuotraukų rasite [čia](https://picasaweb.google.com/102681513671307630033/2011_09_24_Dolomites#). 
