---
layout: post
title: Artemis
author: Laura
---

Pagaliau pabaigėm ilgą ir sunkų periodą be poilsio, laipiojimo ir pan. Jis mums nelabai patiko, todėl darom išvadas. Šeštadienį buvom La Sportiva gamyklos parduotuvėj, pasimatavom, apsižiūrėjom ir padarėm didelį užsakymą Montis Magijoj. Planuose žiema, ledas, mix'as ir kiti malonumai.

Sekmadienį po ilgų svarstymų (nes gero oro niekas nežadėjo) visgi išsiruošėm laipioti. Deja, Dolomitų multi-pitch'ų sezonas jau baigėsi. Užtat Arco dar tikrai galima laipioti. Išsirinkom nesunkų maršrutą - Via Artemis - ant Parete di Padaro sienos. Maršruto ilgis 220m, 7 virvės, VI- pagal UIAA.

Keltis teko anksti, nes iki vietos daugiau negu valanda kelio (apie 110km). Nuvažiavę dar bijojom, kad negausim palipti, nes viskas aplink buvo šlapia (įskaitant uolą). Bet priėjus sieną pasirodė, kad tikrai įmanoma. Taigi pagaliau po daugiau nei mėnesio nelietus uolos, 10val pradedam lipti.
{% include img p="0-small.jpg" u="0.jpg" t="Maršruto pradžia" %}
<!--break-->

1 virvė. Martynas pradeda. Gana ilgas pitch'as, saugos kažkiek yra, bet daug kur ir friend'ai praverčia.

2 virvė. Man (Laurai) tenka pasivaikščiojimas, t.y. traversuoti lentyna. Net pikta buvo :)

3 virvė. Ir vėl Martynui visas įdomumas. Aš jau pavydžiu :) Gražus išlipimas ant pirmo "spyglio" plyšiu, truputį į kairę ir dar vienas "spyglys".

4 virvė. Pagaliau ir man tenka normalus pitch'as. Trumpas, gražus.

5 virvė. Šiek tiek kišenėlių, šiek tiek slab'o. Nežinau, kaip Martynui, bet man patiko.

6 virvė. Aš vėl braunuosi per mišką..

7 virvė. Fainai, kad man buvo geranoriškai pasiūlyta lead'inti. Labai gražus išlipimas grande tetto (great roof).
{% include img p="1-small.jpg" u="1.jpg" t="Martynas lipa. Už nugaros itališkas ruduo" %}

Ir viskas.. Gaila. Trumpokai šįkart. 13.15val jau sėdėjom viršuj. Sutikom dvi grupes laipiotojų. Vieni beveik visą laiką lipo už mūsų, tai dažnai pasikalbėdavom. Kitiems tik savo virvę diulferiuoti užleidom. Nusileidimas irgi nesunkus. Prasideda apie 5 metrai į kairę nuo maršruto pabaigos. Trys diulferiai (20m, 40m, 50m), tarpuose dar reikia pasivaikščioti. O paskutinis nusileidimas net sakyčiau uždeda pliusą visai dienai. Toks ilgas ir smagus, atrodo, kad leidiesi į niekur, nes labai neigiama. O dar buvo didžiulis rūkas, tai viskas balta aplink. Žodžiu, gražu. O pabaigoj reikia peršokti bedugnę. Šita vieta guidebook'e pažymėta su diulferiuojančia vovere :)
{% include img p="2-small.jpg" u="2.jpg" t="Leidomės rūke. Labai smagu" %}

Originalus maršruto aprašymas: [http://www.arrampicata-arco.com/via-artemis.html](http://www.arrampicata-arco.com/via-artemis.html)
O čia kaip visada kelios nuotraukos: [https://picasaweb.google.com/102681513671307630033/2011_12_04_Via_Artemis_Arco#](https://picasaweb.google.com/102681513671307630033/2011_12_04_Via_Artemis_Arco#)
