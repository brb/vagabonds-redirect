---
layout: post
title: Rio Pelous
author: Martynas
---

Po netrumpos pertraukos šiek tiek veiksmo! Pertraukos priežastis labai paprasta - išvažiavau dirbti į Berlyną (žiemą nė karto nemačiau saulėtos dienos), tai vietoj Dolomitų ir saulėtų uolų Arco dabar tenka dažniau [boulderinti](http://www.ostbloc.de/) ir kartais palaipioti su virve nelabai jėga [vietoj](http://www.magicmountain.de/); bet kartą per mėnesį pasirodau Bolzane, kur išlendu ir į lauką.

{% include img p="1-small.jpg" u="1.jpg" t="Rio Pelous. Tiesą sakant, nelabai matosi maršrutas." %}
<!--break-->
{% include img p="0-small.jpg" u="0.jpg" t="Val di Fassa" %}

Per paskutinį apsilankymą su Laura pralipome [kažkada](http://www.facebook.com/photo.php?fbid=10151320088724330&set=a.10150536535019330.394423.529874329&type=1&theater) bandytą [Rio Pelous](http://www.gulliver.it/itinerario/7460/) (II/4+, 160m, 3pt) krioklį, esantį Val Di Fassa. Šį kartą oro temperatūra buvo žymiai žemesnė, tai teko mėgautis gerai įsisukančiais ledsriegiais, dūžtančiu ledu ir šąlančiais pirštais ([screaming barfies](http://en.wikipedia.org/wiki/Hot_aches) po kiekvienos virvės). Maršrutui turbūt duočiau penkias žvaigždutes iš penkių! Pirma virvė - 50m ilgas ir platus krioklys. Vietomis iki 85 laipsnių statumo. Ledas dūžta į gabalus, tai per daug stipriai nekertam;) Puiki pradžia prieš antrą virvę, kur prasideda visas įdomumas - 15 metrų siauro varveklio. Tenka palipti kampu (viena koja ant ledo, kita ant uolos) ir kartais nugara remiantis į uolą. Žodžiu, buvo daug džiaugsmo! Trečia virvė pati įdomiausia. Pradžia - pora metrų nestataus ledo, o tada ~15 metrų 90 laipsnių nelabai storo varveklio ir išlipimas ant mažiau stačios (85) dalies per neigiamą nekertant kojų į ledą dėl varveklio storumo;) Paskutiniai metrai įveikiami sveikai užkaltomis rankomis.
{% include img p="2-small.jpg" u="2.jpg" t="Pirmas pičas. Daugiau pičų nefotografavom dėl screaming barfies." %}
{% include img p="3-small.jpg" u="3.jpg" t="Viršuje!" %}
{% include img p="4-small.jpg" u="4.jpg" t="Nusileidę apačioje" %}

Abu pukiai suprantam, kad šią žiemą jau nepavyks nieko žiemiško įdomaus nuveikti, tai [laukiam](http://www.movescount.com/moves/move10873897) sportinių [uolų](http://2.bp.blogspot.com/-qgEqTL0Qh00/T1ylsTPrZYI/AAAAAAAADEw/DHHUFnA0-Sw/s1600/IMG_4532.jpg) ir žinoma - Dolomitų!
